<!DOCTYPE html>
<html lang="ta">
	<head>
		<meta charset="UTF-8">
		<title>தொடக்க நூல் - அதிகாரம் 21</title>
		<meta http-equiv="content-type" content="text/html; charset=utf-8" />
<meta name="description" content="திருவிவிலியம் பொது மொழிபெயர்ப்பை இணையத்தில் உரை திருத்த ஒரு கூட்டு முயற்சி. Tamil Bible MySQL Database in Unicode" />
<meta name="keywords" content="திருவிவிலியம், தமிழ் விவிலியம், திருவிவிலியம் பொது மொழிபெயர்பு, கத்தோலிக்க விவிலியம், Tamil Bible, Tamil Catholic Bible, TNBCLC Bible" />

<script src="../webincludes/js/jquery.min.js"></script>
<script src="../webincludes/js/skel.min.js"></script>
<script src="../webincludes/js/skel-layers.min.js"></script>
<script src="../webincludes/js/init.js"></script>

<noscript>
	<link rel="stylesheet" href="../webincludes/css/skel.css" />
	<link rel="stylesheet" href="../webincludes/css/style.css" />
	<link rel="stylesheet" href="../webincludes/css/style-xlarge.css" />
</noscript>

<script type="text/javascript">
initSettings('webincludes');
</script>		<link rel="stylesheet" type="text/css" href="../webincludes/css_/chapter.css">
	</head>
	<body>
		<div id="ld1"></div>
<script type="text/javascript">
document.getElementById("ld1").className = "loader";
</script>

<!-- Header -->
<header id="header">
	<h1>திருவிவிலியம்</h1>
	<nav id="nav">
		<ul>
			<li><a href="../index.html">முகப்பு</a></li>
			<li><a href="../toc.html">அட்டவணை</a></li>
			<li><a href="../doc1.html">Help</a></li>
		</ul>
	</nav>
</header>		<!-- Main -->
			<section id="main" class="wrapper">
				<div class="container">

					<header class="major">
						<h3>தொடக்க நூல் - 21</h3>
						<p>
															<a href='1.html'>1</a>
															<a href='2.html'>2</a>
															<a href='3.html'>3</a>
															<a href='4.html'>4</a>
															<a href='5.html'>5</a>
															<a href='6.html'>6</a>
															<a href='7.html'>7</a>
															<a href='8.html'>8</a>
															<a href='9.html'>9</a>
															<a href='10.html'>10</a>
															<a href='11.html'>11</a>
															<a href='12.html'>12</a>
															<a href='13.html'>13</a>
															<a href='14.html'>14</a>
															<a href='15.html'>15</a>
															<a href='16.html'>16</a>
															<a href='17.html'>17</a>
															<a href='18.html'>18</a>
															<a href='19.html'>19</a>
															<a href='20.html'>20</a>
															<a href='21.html'>21</a>
															<a href='22.html'>22</a>
															<a href='23.html'>23</a>
															<a href='24.html'>24</a>
															<a href='25.html'>25</a>
															<a href='26.html'>26</a>
															<a href='27.html'>27</a>
															<a href='28.html'>28</a>
															<a href='29.html'>29</a>
															<a href='30.html'>30</a>
															<a href='31.html'>31</a>
															<a href='32.html'>32</a>
															<a href='33.html'>33</a>
															<a href='34.html'>34</a>
															<a href='35.html'>35</a>
															<a href='36.html'>36</a>
															<a href='37.html'>37</a>
															<a href='38.html'>38</a>
															<a href='39.html'>39</a>
															<a href='40.html'>40</a>
															<a href='41.html'>41</a>
															<a href='42.html'>42</a>
															<a href='43.html'>43</a>
															<a href='44.html'>44</a>
															<a href='45.html'>45</a>
															<a href='46.html'>46</a>
															<a href='47.html'>47</a>
															<a href='48.html'>48</a>
															<a href='49.html'>49</a>
															<a href='50.html'>50</a>
													</p>
					</header>
					
					<h3>ஈசாக்கின் பிறப்பு</h3><div class='para'> <span class='verseNum'>1</span>ஆண்டவர் தாம் கூறியிருந்தபடி சாராவைக் கண்ணோக்கினார். ஆண்டவர் தம் வாக்குறுதிக்கேற்ப சாராவுக்குச் செய்தருளினார். <span class='verseNum'>2</span>கடவுள் வாக்களித்தபடி, குறிப்பிட்ட அதே காலத்தில் சாரா கருத்தாங்கி, ஆபிரகாமுக்கு அவரது முதிர்ந்த வயதில் ஒரு மகனைப் பெற்றெடுத்தார். <span class='verseNum'>3</span>ஆபிரகாம் தமக்குப் பிறந்த, சாரா தமக்குப் பெற்றுக்கொடுத்த, மகனுக்கு ‘ஈசாக்கு’* என்று பெயரிட்டார். <span class='verseNum'>4</span>கடவுள் கட்டளையிட்டபடி, ஆபிரகாம் தம் மகன் ஈசாக்கு பிறந்த எட்டாம் நாளன்று அவனுக்கு விருத்தசேதனம் செய்தார். <span class='verseNum'>5</span>அவருடைய மகன் ஈசாக்கு அவருக்குப் பிறந்த பொழுது அவருடைய வயதோ நூறு.</div><div class='para'> <span class='verseNum'>6</span>அப்பொழுது சாரா, “கடவுள் என்னைச் சிரிக்க வைத்தார் என்றும் இதைக் கேட்கும் அனைவரும் என்னோடு சேர்ந்து சிரிப்பர்” என்றும் சொன்னார். <span class='verseNum'>7</span>மீண்டும் அவர், “‘சாரா தம் புதல்வர்களுக்குப் பாலூட்டுவார்’ என்று ஆபிரகாமிடம் யாராவது சொல்லியிருப்பார்களா? ஆயினும் இதோ அவருக்கு அவரது முதிர்ந்த வயதில் நான் ஒரு மகனைப் பெற்றெடுத்துள்ளேன்” என்றார்.</div><div class='para'> <span class='verseNum'>8</span>அந்தக் குழந்தை வளர்ந்து பால் குடியும் மறந்தது. அப்படிப் பால் குடிப்பதை நிறுத்திய நாளன்று ஆபிரகாம் பெரியதொரு விருந்து அளித்தார்.</div><h3>ஆகாரும் இஸ்மயேலும் வெளியேற்றப்படல்</h3><div class='para'> <span class='verseNum'>9</span>பின்னர் எகிப்தியளான ஆகார் ஆபிரகாமுக்குப் பெற்றெடுத்த மகன் சிரித்து விளையாடுவதைச் சாரா கண்டு, <span class='verseNum'>10</span>ஆபிரகாமை நோக்கி, “இந்தப் பணிப்பெண்ணையும் அவள் மகனையும் துரத்திவிடும். ஏனென்றால், பணிப்பெண்ணின் மகன் என் மகன் ஈசாக்குடன் பங்காளியாய் இருக்கக் கூடாது என்றார்.</div><div class='para'> <span class='verseNum'>11</span>தம் மகனுக்கு எதிரான இவ்வார்த்தை ஆபிரகாமுக்கு மிகுந்த வேதனை அளித்தது. <span class='verseNum'>12</span>அப்போது கடவுள் ஆபிரகாமை நோக்கி, “பையனையும் பணிப்பெண்ணையும் குறித்து வேதனைப்படாதே. சாரா உனக்குச் சொல்வதையெல்லாம் அப்படியே செய். ஏனெனில் ஈசாக்கின் மூலமே உன் வழிமரபு விளங்கும். <span class='verseNum'>13</span>பணிப்பெண்ணின் மகனும் உன் வித்தாயிருப்பதால், அவனிடமிருந்தும் இனமொன்று தோன்றச் செய்வேன்” என்றார்.</div><div class='para'> <span class='verseNum'>14</span>எனவே ஆபிரகாம் காலையில் எழுந்து, அப்பத்தையும், தோற்பை நிறையத் தண்ணீரையும் எடுத்து ஆகாரிடம் கொடுத்தார்; அவற்றை அவள் தோள்மேல் வைத்து குழந்தையையும் அவளுடன் அனுப்பி வைத்தார். அவளும் புறப்பட்டுப் போய் பெயேர்செபா என்னும் பாலைநிலத்தில் அலைந்து திரிந்தாள். <span class='verseNum'>15</span>தோற்பையிலிருந்த தண்ணீர் தீர்ந்தபின் அவள் புதர் ஒன்றின் அடியில் குழந்தையைக் கிடத்தினாள். <span class='verseNum'>16</span>பின்பு அவள் முன்புறம் சென்று அம்புஎறி தூரத்தளவில் உட்கார்ந்து கொண்டாள். ‘குழந்தை சாவதைப் பார்க்கச் சகியேன்’ என்று கூறி, முன்புறமிருந்து கொண்டே கூக்குரலிட்டு அழுதாள்.</div><div class='para'> <span class='verseNum'>17</span>அப்போது கடவுள் பையனின் அழுகுரலைக் கேட்டார். ஆண்டவரின் தூதர் வானத்தினின்று ஆகாரைக் கூப்பிட்டு, “ஆகார்! உனக்கு நிகழ்ந்தது என்ன? அஞ்சாதே. ஏனெனில், கிடத்தியிருக்கிற இடத்தினின்று பையனின் அழுகுரலை கடவுள் கேட்டருளினார். <span class='verseNum'>18</span>நீ எழுந்து பையனைத் தூக்கி விடு. அவனை உன் கையில் பிடித்துக் கொள். ஏனெனில், அவனிடமிருந்து பெரிய இனமொன்று தோன்றச் செய்வேன்” என்றார். <span class='verseNum'>19</span>அப்பொழுது கடவுள் அவள் கண்களைத் திறந்துவிட, அவள் நீருள்ள கிணற்றைக் கண்டாள். அவள் அங்குச் சென்று தோற்பையை நீரால் நிரப்பிப் பையனுக்குக் குடிக்கக் கொடுத்தாள். <span class='verseNum'>20</span>கடவுளும் பையனோடு இருந்தார். அவன் வளர்ந்து பாலை நிலத்தில் குடியிருந்தான். அம்பு எய்வதில் வல்லவனானான். <span class='verseNum'>21</span>அவன் பாரான் என்னும் பாலைநிலத்தில் வாழ்ந்து வருகையில், அவன் தாய் எகிப்து நாட்டைச் சார்ந்த ஒரு பெண்ணை அவனுக்கு மணமுடித்து வைத்தாள்.</div><h3>ஆபிரகாம் - அபிமெலக்கு உடன்படிக்கை</h3><div class='para'> <span class='verseNum'>22</span>அக்காலத்தில் அபிமெலக்கு தன் படைத்தலைவன் பிக்கோலோடு வந்து ஆபிரகாமை நோக்கி, “நீர் செய்கிற யாவற்றிலும் கடவுள் உம்முடனே இருக்கிறார். <span class='verseNum'>23</span>ஆகையால், எனக்கும் என் புதல்வருக்கும் என் இனத்தாருக்கும் நீர் வஞ்சனை செய்யாமல், உமக்கு நான் இரக்கம் காட்டியதுபோல எனக்கும், நீர் பிழைப்புக்காக வந்த இந்த நாட்டிற்கும், நீர் இரக்கம் காட்டுவதாகக் கடவுள் பெயரால் ஆணையிட்டு எனக்கு வாக்களியும்” என்றான்.</div><div class='para'> <span class='verseNum'>24</span>அதற்கு ஆபிரகாம், “அவ்விதமே ஆணையிட்டு வாக்களிக்கிறேன்” என்று கூறினார். <span class='verseNum'>25</span>பிறகு அபிமெலக்கின் ஊழியர்கள் கைப்பற்றியிருந்த நீருள்ள கிணறு ஒன்றைப் பற்றி அவனிடம் ஆபிரகாம் முறையிட்டார்.</div><div class='para'> <span class='verseNum'>26</span>அபிமெலக்கு அதற்கு மறுமொழியாக, “இந்தக் காரியத்தைச் செய்தவன் யாரென்று எனக்குத் தெரியாது. நீரும் அதை எனக்குத் தெரிவிக்கவில்லை. இன்றுதான் இதைப்பற்றிக் கேள்விப்படுகிறேன்” என்றான்.</div><div class='para'> <span class='verseNum'>27</span>பின் ஆபிரகாம் ஆடு மாடுகளை அபிமெலக்கிடம் கொண்டுவந்து கொடுக்க, அவர்கள் இருவரும் ஒருவரோடு ஒருவர் உடன்படிக்கை செய்து கொண்டனர். <span class='verseNum'>28</span>அப்பொழுது ஆபிரகாம் மந்தையினின்று ஏழு பெண் ஆட்டுக்குட்டியைப் பிரித்தெடுத்துத் தனியாக நிறுத்தினார். <span class='verseNum'>29</span>அபிமெலக்கு ஆபிரகாமை நோக்கி, “நீர் இவ்வேழு பெண் ஆட்டுக்குட்டிகளைத் தனியாக நிறுத்தி வைத்திருப்பதன் காரணம் என்ன?” என்று கேட்டான்.</div><div class='para'> <span class='verseNum'>30</span>அவர், “இந்தக் கிணற்றைத் தோண்டியது நான்தான் என்பதற்குச் சான்றாக, நீர் இந்தப் பெண் ஆட்டுக்குட்டிகள் ஏழையும் என்னிடமிருந்து பெற்றுக்கொள்ளும்” என்றார். <span class='verseNum'>31</span>அதன் காரணமாக அந்த இடம் ‘பெயேர்செபா’* என்று அழைக்கப்பட்டது. ஏனென்றால், அங்குத்தான் இருவரும் ஆணையிட்டு வாக்களித்துக் கொண்டனர். <span class='verseNum'>32</span>இவ்வாறு பெயேர்செபாவில் உடன்படிக்கை செய்து கொண்டார்கள். இதன் பின் அபிமெலக்கும் அவன் படைத்தலைவன் பிக்கோலும் பெலிஸ்தியர் நாட்டிற்குத் திரும்பிச் சென்றனர்.</div><div class='para'> <span class='verseNum'>33</span>ஆபிரகாமோ பெயேர்செபாவில் ஏசல் மரத்தை நட்டு, அங்கு என்றும் வாழும் இறைவனாகிய ஆண்டவரின் திருப்பெயரைத் தொழுதார். <span class='verseNum'>34</span>அவர் பெலிஸ்தியர் நாட்டில் நெடுங்காலம் குடியிருந்தார்.<hr/><span class='crossref'>21:2 <i>எபி 11:11</i>.</span> <span class='crossref'>21:4 <i>தொநூ 17:12; திப 7:8</i>.</span> <span class='crossref'>21:10 <i>கலா 4:29-30</i>.</span> <span class='crossref'>21:12 <i>உரோ 9:7; எபி 11:8</i>.</span> <hr/><span class='footnote'>21:3 எபிரேயத்தில் ‘சிரிப்பவன்’ என்பது பொருள்.</span> <span class='footnote'>21:31 எபிரேயத்தில் ‘ஏழு கிணறு’ அல்லது ‘ஆணையிட்டு வாக்களித்த கிணறு’ என்பது பொருள்.</span> 
				</div>
			</section>
			<!-- Footer -->
<footer id="footer">
	<div class="container">
		<div class="row">
			<section class="4u 6u(medium) 12u$(small)">
				<h3>Partners</h3>
				<p></p>
				<ul class="alt">
				
				<li>Currently No one... :( But you can be the first. <a href="http://web.madharasan.com/contact" target="_blank">Drop me a line..</a> :)</a></li>
				</ul>
			</section>
			<section class="4u 6u$(medium) 12u$(small)">
				<h3>Inspired By</h3>
				<p>The following were the source of inspiration for this project:</p>
				<ul class="alt">
					
					<li><a href="https://www.youtube.com/watch?v=tu4t9FKn9M4">Why Bible Typography Matters?</a> &ndash; Mark L. Ward, Jr</li>
					<li><a href="http://www.bibledesignblog.com/">Bible Design Blog</a> &ndash; J. Mark Bertrand</li>
					<li><a href="http://www.bibliotheca.co/">BIBLIOTHECA</a> &ndash; Adam Lewis Greene</li>
					
				</ul>
			</section>
			<section class="4u$ 12u$(medium) 12u$(small)">
				<h3>Connect with Us</h3>
				<ul class="icons">
				<li><a href="https://facebook.com/Thiruviviliam" class="icon rounded fa-facebook" target="_blank"><span class="label">Facebook</span></a></li>
				<li><a href="https://github.com/jayarathina/Tamil-Bible-Database" class="icon rounded fa-github" target="_blank"><span class="label" >Github</span></a></li>
				</ul>
				<h3>Author</h3>
				<ul class="icons">
					<li><a href="http://madharasan.com/" class="icon rounded fa-user" target="_blank"><span class="label">WebPage</span></a></li>
					<li><a href="https://facebook.com/jayarathina" class="icon rounded fa-facebook" target="_blank"><span class="label">Facebook</span></a></li>
					<li><a href="http://web.madharasan.com/contact" class="icon rounded fa-envelope-o" target="_blank"><span class="label">Contact</span></a></li>
				</ul>
				<img src="../webincludes/images/publicdomain.png" height='50px' align="bottom" />
			</section>
		</div>
		<ul class="copyright">
			<li>
				<a href="#" class="icon fa-thumbs-up"><span class="label">Copyfree</span></a>
				No rights reserved.
			</li>
			<li>
				<a href='../terms.html'>Terms and Conditions</a>
			</li>		</ul>
	</div>
	
<!-- Start of StatCounter Code for Default Guide -->
<script type="text/javascript">
var sc_project=10337712; 
var sc_invisible=1; 
var sc_security="9cf0800b"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/free-web-stats/"
target="_blank"><img class="statcounter"
src="http://c.statcounter.com/10337712/0/9cf0800b/1/"
alt="free web stats"></a></div></noscript>
<!-- End of StatCounter Code for Default Guide -->
</footer>	</body>
</html>