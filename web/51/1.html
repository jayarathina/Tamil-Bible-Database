<!DOCTYPE html>
<html lang="ta">
<head>
<meta charset="UTF-8">
<title>லூக்கா - அதிகாரம் 1</title>
<link rel="stylesheet"
	href="../webincludes/css_/chapter.css">
		
		<meta http-equiv="content-type" content="text/html; charset=utf-8" />
<meta name="description" content="திருவிவிலியம் பொது மொழிபெயர்ப்பை இணையத்தில் உரை திருத்த ஒரு கூட்டு முயற்சி. Tamil Bible MySQL Database in Unicode" />
<meta name="keywords" content="திருவிவிலியம், தமிழ் விவிலியம், திருவிவிலியம் பொது மொழிபெயர்பு, கத்தோலிக்க விவிலியம், Tamil Bible, Tamil Catholic Bible, TNBCLC Bible" />

<script src="../webincludes/js/jquery.min.js"></script>
<script src="../webincludes/js/skel.min.js"></script>
<script src="../webincludes/js/skel-layers.min.js"></script>
<script src="../webincludes/js/init.js"></script>

<link rel="stylesheet" href="../webincludes/css_/all.css" />

<noscript>
	<link rel="stylesheet" href="../webincludes/css/skel.css" />
	<link rel="stylesheet" href="../webincludes/css/style.css" />
	<link rel="stylesheet" href="../webincludes/css/style-xlarge.css" />
</noscript>

<script type="text/javascript">
initSettings('webincludes');
</script>	</head>
<body>
		<div id="ld1"></div>
<script type="text/javascript">
$("#ld1").addClass("loader");
</script>
<!-- Header -->
<header id="header">
	<h1>திருவிவிலியம்</h1>
	<nav id="nav">
		<ul>
			<li><a href="../index.html">முகப்பு</a></li>
			<li><a href="../toc.html">அட்டவணை</a></li>
			<li><a href="../doc1.html">Help</a></li>
			<li><a href="http://bible.madharasan.com/login.html">Login</a> / <a href="http://bible.madharasan.com/register.html">Signup</a></li>
		</ul>
	</nav>
</header>		<!-- Main -->
	<section id="main" class="wrapper">
		<div class="container">

			<header class="major">
				<h3>லூக்கா - 1</h3>
				<p><a href='1.html'>1</a> · <a href='2.html'>2</a> · <a href='3.html'>3</a> · <a href='4.html'>4</a> · <a href='5.html'>5</a> · <a href='6.html'>6</a> · <a href='7.html'>7</a> · <a href='8.html'>8</a> · <a href='9.html'>9</a> · <a href='10.html'>10</a> · <a href='11.html'>11</a> · <a href='12.html'>12</a> · <a href='13.html'>13</a> · <a href='14.html'>14</a> · <a href='15.html'>15</a> · <a href='16.html'>16</a> · <a href='17.html'>17</a> · <a href='18.html'>18</a> · <a href='19.html'>19</a> · <a href='20.html'>20</a> · <a href='21.html'>21</a> · <a href='22.html'>22</a> · <a href='23.html'>23</a> · <a href='24.html'>24</a>						</p>
			</header>
					<div class='para'></div><h2>1. அர்ப்பணம்</h2><h3></h3><div class='para'> <span class='verseNum'>1</span>மாண்புமிகு தியோபில் அவர்களே, நம்மிடையே நிறைவேறிய நிகழ்ச்சிகளை முறைப்படுத்தி ஒரு வரலாறு எழுதப் பலர் முயன்றுள்ளனர்; <span class='verseNum'>2</span>தொடக்க முதல் நேரில் கண்டும் இறைவார்த்தையை அறிவித்தும் வந்த ஊழியர் நம்மிடம் ஒப்படைத்துள்ளவாறே எழுத முயன்றனர். <span class='verseNum'>3</span>அது போலவே நானும் எல்லாவற்றையும் தொடக்கத்திலிருந்தே கருத்தாய் ஆய்ந்து நீர் கேட்டறிந்தவை உறுதியானவை எனத் தெரிந்து கொள்ளும் பொருட்டு, <span class='verseNum'>4</span>அவற்றை ஒழுங்குப்படுத்தி உமக்கு எழுதுவது நலமெனக் கண்டேன்.</div><h2>2. குழந்தைப் பருவ நிகழ்ச்சிகள்</h2><h3>யோவான் பிறப்பைப் பற்றி முன்னறிவித்தல்</h3><div class='para'> <span class='verseNum'>5</span>யூதேய நாட்டில் ஏரோது அரசனாக இருந்த காலத்தில், அபியா வகுப்பைச் சேர்ந்த செக்கரியா என்னும் பெயர் கொண்ட குரு ஒருவர் இருந்தார். அவர் மனைவி ஆரோனின் வழி வந்தவர்; அவர் பெயர் எலிசபெத்து. <span class='verseNum'>6</span>அவர்கள் இருவரும் கடவுள் பார்வையில் நேர்மையானவர்களாய் விளங்கினார்கள். ஆண்டவருடைய அனைத்துக் கட்டளைகளுக்கும் ஒழுங்குகளுக்கும் ஏற்பக் குற்றமற்றவர்களாய் நடந்து வந்தார்கள். <span class='verseNum'>7</span>அவர்களுக்குப் பிள்ளை இல்லை; ஏனெனில், எலிசபெத்து கருவுற இயலாதவராய் இருந்தார். மேலும் அவர்கள் வயது முதிர்ந்தவர்களாயும் இருந்தார்கள்.</div><div class='para'> <span class='verseNum'>8</span>தம்முடைய பிரிவின்முறை வந்தபோது, செக்கரியா கடவுளின் திருமுன் குருத்துவப் பணி ஆற்றி வந்தார். <span class='verseNum'>9</span>குருத்துவப் பணி மரபுக்கு ஏற்ப, ஆண்டவரின் திருக்கோவிலுக்குள் சென்று தூபம் காட்டுவது யாரென்று அறியச் சீட்டுக் குலுக்கிப் போட்ட போது அது செக்கரியா பெயருக்கு விழுந்தது. <span class='verseNum'>10</span>அவர் தூபம் காட்டுகிற வேளையில் மக்கள் கூட்டத்தினர் அனைவரும் வெளியே இறைவனிடம் வேண்டிக்கொண்டிருந்தனர். <span class='verseNum'>11</span>அப்பொழுது ஆண்டவருடைய தூதர் ஒருவர் தூப பீடத்தின் வலப்பக்கத்தில் நின்றவாறு அவருக்குத் தோன்றினார். <span class='verseNum'>12</span>அவரைக் கண்டு செக்கரியா அச்சமுற்றுக் கலங்கினார். <span class='verseNum'>13</span>வானதூதர் அவரை நோக்கி, “செக்கரியா, அஞ்சாதீர், உமது மன்றாட்டு கேட்கப்பட்டது. உம் மனைவி எலிசபெத்து உமக்கு ஒரு மகனைப் பெற்றெடுப்பார்; அவருக்கு யோவான் எனப் பெயரிடுவீர். <span class='verseNum'>14</span>நீர் மகிழ்ந்து பேருவகை கொள்வீர். அவரது பிறப்பால் பலரும் மகிழ்ச்சியடைவர். <span class='verseNum'>15</span>அவர் ஆண்டவர் பார்வையில் பெரியவராய் இருப்பார்; திராட்சை மதுவோ வேறு எந்த மதுவோ அருந்த மாட்டார்; தாய் வயிற்றில் இருக்கும்போதே தூய ஆவியால் முற்றிலும் ஆட்கொள்ளப்படுவார். <span class='verseNum'>16</span>அவர், இஸ்ரயேல் மக்களுள் பலரைத் தம் கடவுளாகிய ஆண்டவரிடம் திரும்பி வரச் செய்வார். <span class='verseNum'>17</span>எலியாவின் உளப்பாங்கையும் வல்லமையையும் உடையவராய் அவருக்கு முன் செல்வார்; தந்தையரும் மக்களும் உளம் ஒத்துப்போகச் செய்வார்; நேர்மையாளர்களின் மனநிலையைக் கீழ்ப்படியாதவர்கள் பெறச் செய்வார்; இவ்வாறு ஆண்டவருக்கு ஏற்புடைய ஒரு மக்களினத்தை ஆயத்தம் செய்வார்” என்றார்.</div><div class='para'> <span class='verseNum'>18</span>செக்கரியா வானதூதரிடம், “இது நடைபெறும் என எனக்கு எப்படித் தெரியும்? நான் வயதானவன். அதுபோல் என் மனைவியும் வயது முதிர்ந்தவராயிற்றே” என்றார்.</div><div class='para'> <span class='verseNum'>19</span>அதற்கு வானதூதர் அவரிடம், “நான் கபிரியேல்; கடவுளின் திருமுன் நிற்பவன்; உம்மோடு பேசவும் இந்த நற்செய்தியை உமக்கு அறிவிக்கவும் அனுப்பப்பட்டேன். <span class='verseNum'>20</span>இதோ பாரும், உரிய காலத்தில் நிறைவேற இருக்கும் என்னுடைய வார்த்தைகளை நீர் நம்பவில்லை. ஆதலால் அவை நிறைவேறும் வரை நீர் பேச்சற்றவராய் இருப்பீர்; உம்மால் பேசவே இயலாது” என்றார்.</div><div class='para'> <span class='verseNum'>21</span>மக்கள் செக்கரியாவுக்காகக் காத்திருந்தனர். திருக்கோவிலில் அவர் காலந்தாழ்த்துவதைக் குறித்து அவர்கள் வியப்படைந்தார்கள். <span class='verseNum'>22</span>அவர் வெளியே வந்தபோது அவர்களிடம் பேச முடியாமல் இருந்தார். ஆதலால் அவர் திருக்கோவிலில் ஏதோ காட்சி கண்டிருக்க வேண்டும் என அவர்கள் உணர்ந்து கொண்டார்கள். அவர் அவர்களிடம் சைகைகள் வாயிலாக உரையாடி வந்தார்; பேச்சற்றே இருந்தார். <span class='verseNum'>23</span>அவருடைய திருப்பணிக் காலம் முடிந்ததும் அவர் வீடு திரும்பினார்.</div><div class='para'> <span class='verseNum'>24</span>அதற்குப்பின்பு அவர் மனைவி எலிசபெத்து கருவுற்று ஐந்து மாதமளவும் பிறர் கண்ணில் படாதிருந்தார். <span class='verseNum'>25</span>“மக்களுக்குள் எனக்கிருந்த இகழ்ச்சியை நீக்க ஆண்டவர் என்மீது அருள்கூர்ந்து இந்நாளில் இவ்வாறு செய்தருளினார்” என்று தமக்குள் சொல்லிக்கொண்டார்.</div><h3>இயேசு பிறப்பின் முன்னறிவிப்பு</h3><div class='para'> <span class='verseNum'>26</span>ஆறாம் மாதத்தில் கபிரியேல் என்னும் வானதூதரைக் கடவுள் கலிலேயாவிலுள்ள நாசரேத்து என்னும் ஊரிலிருந்த ஒரு கன்னியிடம் அனுப்பினார். <span class='verseNum'>27</span>அவர் தாவீது குடும்பத்தினராகிய யோசேப்பு என்னும் பெயருடைய ஒருவருக்கு மண ஒப்பந்தமானவர். அவர் பெயர் மரியா. <span class='verseNum'>28</span>வானதூதர் மரியாவுக்குத் தோன்றி, “அருள்மிகப் பெற்றவரே* வாழ்க! ஆண்டவர் உம்மோடு இருக்கிறார்”** என்றார். <span class='verseNum'>29</span>இவ்வார்த்தைகளைக் கேட்டு அவர் கலங்கி, இந்த வாழ்த்து எத்தகையதோ என்று எண்ணிக் கொண்டிருந்தார். <span class='verseNum'>30</span>வானதூதர் அவரைப் பார்த்து, “மரியா, அஞ்சவேண்டாம்; கடவுளின் அருளைக் கண்டடைந்துள்ளீர். <span class='verseNum'>31</span>இதோ, கருவுற்று ஒரு மகனைப் பெறுவீர்; அவருக்கு இயேசு என்னும் பெயரிடுவீர். <span class='verseNum'>32</span>அவர் பெரியவராயிருப்பார்; உன்னத கடவுளின் மகன் எனப்படுவார். அவருடைய தந்தை தாவீதின் அரியணையை ஆண்டவராகிய கடவுள் அவருக்கு அளிப்பார். <span class='verseNum'>33</span>அவர் யாக்கோபின் குடும்பத்தின் மீது என்றென்றும் ஆட்சி செலுத்துவார். அவருடைய ஆட்சிக்கு முடிவே இராது” என்றார்.</div><div class='para'> <span class='verseNum'>34</span>அதற்கு மரியா வானதூதரிடம், “இது எப்படி நிகழும்? நான் கன்னி ஆயிற்றே!” என்றார்.</div><div class='para'> <span class='verseNum'>35</span>வானதூதர் அவரிடம், “தூய ஆவி உம்மீது வரும். உன்னத கடவுளின் வல்லமை உம்மேல் நிழலிடும். ஆதலால் உம்மிடம் பிறக்கப் போகும் குழந்தை தூயது. அக்குழந்தை இறைமகன் எனப்படும். <span class='verseNum'>36</span>உம் உறவினராகிய எலிசபெத்தும் தம் முதிர்ந்த வயதில் ஒரு மகனைக் கருத்தரித்திருக்கிறார். கருவுற இயலாதவர் என்று சொல்லப்பட்ட அவருக்கு இது ஆறாம் மாதம். <span class='verseNum'>37</span>ஏனெனில், கடவுளால் இயலாதது ஒன்றுமில்லை” என்றார்.</div><div class='para'> <span class='verseNum'>38</span>பின்னர் மரியா, “நான் ஆண்டவரின் அடிமை; உம்சொற்படியே எனக்கு நிகழட்டும்” என்றார். அப்பொழுது வானதூதர் அவரை விட்டு அகன்றார்.</div><h3>மரியா எலிசபெத்தைச் சந்தித்தல்</h3><div class='para'> <span class='verseNum'>39</span>அதன்பின் மரியா புறப்பட்டு யூதேய மலைநாட்டிலுள்ள ஓர் ஊருக்கு விரைந்து சென்றார். <span class='verseNum'>40</span>அவர் செக்கரியாவின் வீட்டை அடைந்து எலிசபெத்தை வாழ்த்தினார். <span class='verseNum'>41</span>மரியாவின் வாழ்த்தை எலிசபெத்து கேட்டபொழுது அவர் வயிற்றிலிருந்த குழந்தை மகிழ்ச்சியால் துள்ளிற்று. எலிசபெத்து தூய ஆவியால் முற்றிலும் ஆட்கொள்ளப்பட்டார். <span class='verseNum'>42</span>அப்போது அவர் உரத்த குரலில், “பெண்களுக்குள் நீர் ஆசி பெற்றவர்; உம் வயிற்றில் வளரும் குழந்தையும் ஆசி பெற்றதே! <span class='verseNum'>43</span>என் ஆண்டவரின் தாய் என்னிடம் வர நான் யார்? <span class='verseNum'>44</span>உம் வாழ்த்துரை என் காதில் விழுந்ததும் என் வயிற்றினுள்ளே குழந்தை பேருவகையால் துள்ளிற்று. <span class='verseNum'>45</span>ஆண்டவர் உமக்குச் சொன்னவை நிறைவேறும் என்று நம்பிய நீர் பேறுபெற்றவர்” என்றார்.</div><h3>மரியாவின் பாடல்</h3><div class='para'><span class='outdent'> <span class='verseNum'>46</span>அதைக் கேட்ட மரியா பின்வருமாறு கூறினார்:</span><div class='poem poem1'><p> <span class='verseNum'>47</span>“ஆண்டவரை எனது உள்ளம்</p><p> போற்றிப் பெருமைப் படுத்துகின்றது.</p><p> என் மீட்பராம் கடவுளை நினைத்து</p><p> எனது மனம் பேருவகை கொள்கின்றது.</p></div><div class='poem poem1'><p> <span class='verseNum'>48</span>ஏனெனில் அவர் தம் அடிமையின்</p><p> தாழ்நிலையைக் கண்ணோக்கினார்.</p><p> இதுமுதல் எல்லாத் தலைமுறையினரும்</p><p> என்னைப் பேறுபெற்றவர் என்பர்.</p></div><div class='poem poem1'><p> <span class='verseNum'>49</span>ஏனெனில் வல்லவராம் கடவுள்</p><p> எனக்கு அரும்பெரும்</p><p> செயல்கள் செய்துள்ளார்.</p><p> தூயவர் என்பதே அவரது பெயர்.</p></div><div class='poem poem1'><p> <span class='verseNum'>50-53</span>அவருக்கு அஞ்சி நடப்போருக்குத்</p><p> தலைமுறை தலைமுறையாய் அவர்</p><p> இரக்கம் காட்டி வருகிறார்.</p><p> அவர் தம் தோள் வலிமையைக் காட்டியுள்ளார்;</p><p> உள்ளத்தில் செருக்குடன் சிந்திப்போரைச்</p><p> சிதறடித்து வருகிறார்.</p><p> வலியோரை அரியணையினின்று</p><p> தூக்கி எறிந்துள்ளார்;</p><p> தாழ்நிலையில் இருப்போரை உயர்த்துகிறார்.</p><p> பசித்தோரை நலன்களால் நிரப்பியுள்ளார்;</p><p> செல்வரை வெறுங்கையராய்</p><p> அனுப்பிவிடுகிறார்.</p></div><div class='poem poem1'><p> <span class='verseNum'>54-55</span>மூதாதையருக்கு உரைத்தபடியே</p><p> அவர் ஆபிரகாமையும் அவர்தம்</p><p> வழி மரபினரையும் என்றென்றும்</p><p> இரக்கத்தோடு நினைவில் கொண்டுள்ளார்;</p><p> தம் ஊழியராகிய இஸ்ரயேலுக்குத்</p><p> துணையாக இருந்து வருகிறார்”.</p></div></div><div class='para'> <span class='verseNum'>56</span>மரியா ஏறக்குறைய மூன்று மாதம் எலிசபெத்தோடு தங்கியிருந்த பின்பு தம் வீடு திரும்பினார்.</div><h3>திருமுழுக்கு யோவானின் பிறப்பு</h3><div class='para'> <span class='verseNum'>57</span>எலிசபெத்துக்குப் பேறுகாலம் நெருங்கியது. அவர் ஒரு மகனைப் பெற்றெடுத்தார். <span class='verseNum'>58</span>ஆண்டவர் அவருக்குப் பெரிதும் இரக்கம் காட்டினார் என்பதைக் கேள்விப்பட்டுச் சுற்றி வாழ்ந்தோரும் உறவினரும் அவரோடு சேர்ந்து மகிழ்ந்தனர். <span class='verseNum'>59</span>எட்டாம் நாளில் அவர்கள் குழந்தைக்கு விருத்தசேதனம் செய்ய வந்தார்கள்; செக்கரியா என்ற அதன் தந்தையின் பெயரையே அதற்குச் சூட்ட இருந்தார்கள். <span class='verseNum'>60</span>ஆனால் அதன் தாய் அவர்களைப் பார்த்து, “வேண்டாம், அதற்கு யோவான் எனப் பெயரிட வேண்டும்” என்றார். <span class='verseNum'>61</span>அவர்கள் அவரிடம், “உம் உறவினருள் இப்பெயர் கொண்டவர் எவரும் இல்லையே” என்று சொல்லி, <span class='verseNum'>62</span>“குழந்தைக்கு என்ன பெயரிடலாம்? உம் விருப்பம் என்ன?” என்று தந்தையை நோக்கிச் சைகை காட்டிக் கேட்டார்கள். <span class='verseNum'>63</span>அதற்கு அவர் எழுதுபலகை ஒன்றைக் கேட்டு வாங்கி, “இக்குழந்தையின் பெயர் யோவான்” என்று எழுதினார். எல்லாரும் வியப்படைந்தனர். <span class='verseNum'>64</span>அப்பொழுதே அவரது வாய் திறந்தது; நா கட்டவிழ்ந்தது; அவர் கடவுளைப் போற்றிப் புகழ்ந்தார். <span class='verseNum'>65</span>சுற்றி வாழ்ந்தோர் அனைவரும் இதைப்பற்றிக் கேள்விப்பட்டு அஞ்சினர். இச்செய்தி யூதேய மலை நாடெங்கும் பரவியது. <span class='verseNum'>66</span>கேள்விப்பட்டவர்கள் யாவரும் இச்செய்தியைத் தங்கள் உள்ளங்களில் இருத்தி, “இக்குழந்தை எப்படிப்பட்டதாக இருக்குமோ?” என்று சொல்லிக் கொண்டார்கள். ஏனெனில் அக்குழந்தை ஆண்டவருடைய கைவன்மையைப் பெற்றிருந்தது.</div><h3>செக்கரியாவின் பாடல்</h3><div class='para'><span class='outdent'> <span class='verseNum'>67</span>பிள்ளையின் தந்தை செக்கரியா தூய ஆவியால் ஆட்கொள்ளப்பட்டு உரைத்த இறைவாக்கு:</span><div class='poem poem1'><p> <span class='verseNum'>68</span>“இஸ்ரயேலின் கடவுளாகிய</p><p> ஆண்டவரைப் போற்றுவோம்.</p><p> ஏனெனில் அவர் தம் மக்களைத்</p><p> தேடிவந்து விடுவித்தருளினார்.</p></div><div class='poem poem1'><p> <span class='verseNum'>69-70</span>தம் தூய இறைவாக்கினர்</p><p> வாயினால் தொடக்க முதல்</p><p> அவர் மொழிந்தபடியே</p><p> அவர் தம் ஊழியராகிய</p><p> தாவீதின் குடும்பத்தில்</p><p> வல்லமை உடைய மீட்பர் ஒருவர்</p><p> நமக்காகத் தோன்றச் செய்தார்;</p></div><div class='poem poem1'><p> <span class='verseNum'>71</span>நம் பகைவரிடமிருந்தும்</p><p> நம்மை வெறுப்போர்</p><p> அனைவரின் பிடியிலிருந்தும்</p><p> நம்மை மீட்பார்.</p></div><div class='poem poem1'><p> <span class='verseNum'>72-73</span>அவர் நம் மூதாதையருக்கு</p><p> இரக்கம் காட்டி,</p><p> தமது தூய உடன்படிக்கையையும்,</p><p> நம் தந்தையாகிய ஆபிரகாமுக்கு</p><p> அவர் இட்ட ஆணையையும்</p><p> நிறைவேற்ற நினைவு கூர்ந்தார்.</p></div><div class='poem poem1'><p> <span class='verseNum'>74-75</span>இவ்வாறு நாம்</p><p> பகைவரின் பிடியிலிருந்து</p><p> விடுவிக்கப்பட்டுத்</p><p> தூய்மையோடும் நேர்மையோடும்</p><p> வாழ்நாளெல்லாம் அச்சமின்றி</p><p> அவர் திருமுன் பணிசெய்யுமாறு</p><p> வழிவகுத்தார்.</p></div><div class='poem poem1'><p> <span class='verseNum'>76-77</span>குழந்தாய், நீ உன்னத கடவுளின்</p><p> இறைவாக்கினர் எனப்படுவாய்;</p><p> ஏனெனில் பாவ மன்னிப்பால் வரும் மீட்பை</p><p> அவர்தம் மக்களுக்கு அறிவித்து</p><p> ஆண்டவருக்கான வழியைச் செம்மைப்படுத்த</p><p> அவர் முன்னே செல்வாய்.</p></div><div class='poem poem1'><p> <span class='verseNum'>78-79</span>இருளிலும் இறப்பின் பிடியிலும்</p><p> இருப்போர்க்கு ஒளிதரவும்,</p><p> நம்முடைய கால்களை அமைதி வழியில்</p><p> நடக்கச் செய்யவும்</p><p> நம் கடவுளின் பரிவுள்ளத்தாலும்</p><p> இரக்கத்தாலும் விண்ணிலிருந்து</p><p> விடியல் நம்மைத் தேடிவருகிறது.”</p></div></div><div class='para'> <span class='verseNum'>80</span>குழந்தையாயிருந்த யோவான் வளர்ந்து மனவலிமை பெற்றார். இஸ்ரயேல் மக்களுக்குத் தம்மை வெளிப்படுத்தும் காலம் வரை அவர் பாலை நிலத்தில் வாழ்ந்து வந்தார்.<hr style="background-color: red; height: 1px; border: 0;"/><span class='crossref'><b>1:15</b> <i>எண் 6:3; கலா 1:15.</i></span> <span class='crossref'><b>1:17</b> <i>மலா 4:5,6.</i></span> <span class='crossref'><b>1:19</b> <i>தானி 8:16; 9:21.</i></span> <span class='crossref'><b>1:27</b> <i>மத் 1:18.</i></span> <span class='crossref'><b>1:31</b> <i>மத் 1:21.</i></span> <span class='crossref'><b>1:32-33</b> <i>2 சாமு 7:12,13,16; எசா 9:6,7.</i></span> <span class='crossref'><b>1:36</b> <i>தொநூ 18:14.</i></span> <span class='crossref'><b>1:42</b> <i>லூக் 11:27,28.</i></span> <span class='crossref'><b>1:45</b> <i>யோவா 20:29.</i></span> <span class='crossref'><b>1:46-55</b> <i>1 சாமு 2:1-10; எசா 29:19.</i></span> <span class='crossref'><b>1:50</b> <i>திபா 103:17.</i></span> <span class='crossref'><b>1:54</b> <i>தொநூ 17:17.</i></span> <hr style="background-color: red; height: 1px; border: 0;"/><span class='footnote'><b>1:28</b> <i>* ‘அருள் நிறைந்தவரே வாழ்க!’ என்று வுல்காத்தா என்னும் இலத்தீன் மொழிபெயர்ப்பில் உள்ளது.</i></span> <span class='footnote'><b>1:28</b> <i>** ‘பெண்களுக்குள் நீர் ஆசி பெற்றவர்’ என்னும் சொற்றொடரும் சில முக்கிய கையெழுத்துப் படிகளில் காணப்படுகிறது.</i></span> 				</div>
	</section>
			<!-- Footer -->
<footer id="footer">
	<div class="container">
		<div class="row">
			<section class="4u 6u(medium) 12u$(small)">
				<h3>Partners</h3>
				<p></p>
				<ul class="alt">
				
				<li>Currently No one... :( But you can be the first. <a href="http://web.madharasan.com/contact" target="_blank">Drop me a line..</a> :)</a></li>
				</ul>
			</section>
			<section class="4u 6u$(medium) 12u$(small)">
				<h3>Inspired By</h3>
				<p>The following were the source of inspiration for this project:</p>
				<ul class="alt">
					
					<li><a href="https://www.youtube.com/watch?v=tu4t9FKn9M4">Why Bible Typography Matters?</a> &ndash; Mark L. Ward, Jr</li>
					<li><a href="http://www.bibledesignblog.com/">Bible Design Blog</a> &ndash; J. Mark Bertrand</li>
					<li><a href="http://www.bibliotheca.co/">BIBLIOTHECA</a> &ndash; Adam Lewis Greene</li>
					
				</ul>
			</section>
			<section class="4u$ 12u$(medium) 12u$(small)">
				<h3>Connect with Us</h3>
				<ul class="icons">
				<li><a href="https://facebook.com/Thiruviviliam" class="icon rounded fa-facebook" target="_blank"><span class="label">Facebook</span></a></li>
				<li><a href="https://github.com/jayarathina/Tamil-Bible-Database" class="icon rounded fa-github" target="_blank"><span class="label" >Github</span></a></li>
				</ul>
				<h3>Author</h3>
				<ul class="icons">
					<li><a href="http://madharasan.com/" class="icon rounded fa-user" target="_blank"><span class="label">WebPage</span></a></li>
					<li><a href="https://facebook.com/jayarathina" class="icon rounded fa-facebook" target="_blank"><span class="label">Facebook</span></a></li>
					<li><a href="http://web.madharasan.com/contact" class="icon rounded fa-envelope-o" target="_blank"><span class="label">Contact</span></a></li>
				</ul>
				<img src="../webincludes/images/publicdomain.png" height='50px' align="bottom" />
			</section>
		</div>
		<ul class="copyright">
			<li>
				<a href="#" class="icon fa-thumbs-up"><span class="label">Copyfree</span></a>
				No rights reserved.
			</li>
			<li>
				<a href='../terms.html'>Terms and Conditions</a>
			</li>		</ul>
	</div>
	
<!-- Start of StatCounter Code for Default Guide -->
<script type="text/javascript">
var sc_project=10337712; 
var sc_invisible=1; 
var sc_security="9cf0800b"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/free-web-stats/"
target="_blank"><img class="statcounter"
src="http://c.statcounter.com/10337712/0/9cf0800b/1/"
alt="free web stats"></a></div></noscript>
<!-- End of StatCounter Code for Default Guide -->
</footer>	</body>
</html>