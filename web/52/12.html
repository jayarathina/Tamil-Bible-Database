<!DOCTYPE html>
<html lang="ta">
	<head>
		<meta charset="UTF-8">
		<title>யோவான் - அதிகாரம் 12</title>
		<meta http-equiv="content-type" content="text/html; charset=utf-8" />
<meta name="description" content="திருவிவிலியம் பொது மொழிபெயர்ப்பை இணையத்தில் உரை திருத்த ஒரு கூட்டு முயற்சி. Tamil Bible MySQL Database in Unicode" />
<meta name="keywords" content="திருவிவிலியம், தமிழ் விவிலியம், திருவிவிலியம் பொது மொழிபெயர்பு, கத்தோலிக்க விவிலியம், Tamil Bible, Tamil Catholic Bible, TNBCLC Bible" />

<script src="../webincludes/js/jquery.min.js"></script>
<script src="../webincludes/js/skel.min.js"></script>
<script src="../webincludes/js/skel-layers.min.js"></script>
<script src="../webincludes/js/init.js"></script>

<link rel="stylesheet" href="../webincludes/css_/all.css" />

<noscript>
	<link rel="stylesheet" href="../webincludes/css/skel.css" />
	<link rel="stylesheet" href="../webincludes/css/style.css" />
	<link rel="stylesheet" href="../webincludes/css/style-xlarge.css" />
</noscript>

<script type="text/javascript">
initSettings('webincludes');
</script>		<link rel="stylesheet" type="text/css" href="../webincludes/css_/chapter.css">
	</head>
	<body>
		<div id="ld1"></div>
<script type="text/javascript">
$("#ld1").addClass("loader");
</script>
<!-- Header -->
<header id="header">
	<h1>திருவிவிலியம்</h1>
	<nav id="nav">
		<ul>
			<li><a href="../index.html">முகப்பு</a></li>
			<li><a href="../toc.html">அட்டவணை</a></li>
			<li><a href="../doc1.html">Help</a></li>
		</ul>
	</nav>
</header>		<!-- Main -->
			<section id="main" class="wrapper">
				<div class="container">

					<header class="major">
						<h3>யோவான் - 12</h3>
						<p>
															<a href='1.html'>1</a>
															<a href='2.html'>2</a>
															<a href='3.html'>3</a>
															<a href='4.html'>4</a>
															<a href='5.html'>5</a>
															<a href='6.html'>6</a>
															<a href='7.html'>7</a>
															<a href='8.html'>8</a>
															<a href='9.html'>9</a>
															<a href='10.html'>10</a>
															<a href='11.html'>11</a>
															<a href='12.html'>12</a>
															<a href='13.html'>13</a>
															<a href='14.html'>14</a>
															<a href='15.html'>15</a>
															<a href='16.html'>16</a>
															<a href='17.html'>17</a>
															<a href='18.html'>18</a>
															<a href='19.html'>19</a>
															<a href='20.html'>20</a>
															<a href='21.html'>21</a>
													</p>
					</header>
					
					<h3>நறுமணத் தைலம் பூசுதல்<br/><small>(மத் 26:6 - 13; மாற் 14:3 - 9)</small></h3><div class='para'> <span class='verseNum'>1</span>பாஸ்கா விழாவுக்கு ஆறு நாளுக்கு முன்பு இயேசு பெத்தானியாவுக்குச் சென்றார். அங்குதான் இயேசு இலாசரை உயிர்த்தெழச் செய்தார். <span class='verseNum'>2</span>அங்கு அவருக்கு விருந்து அளிக்கப்பட்டது. மார்த்தா உணவு பரிமாறினார். இயேசுவோடு பந்தியில் அமர்ந்திருந்தவர்களுடன் இலாசரும் இருந்தார். <span class='verseNum'>3</span>மரியா இலாமிச்சை என்னும் கலப்பற்ற விலையுயர்ந்த நறுமணத்தைலம் ஏறக்குறைய முந்நூற்று இருபது கிராம்* கொண்டுவந்து இயேசுவின் காலடிகளில் பூசி, அதனைத் தமது கூந்தலால் துடைத்தார். தைலத்தின் நறுமணம் வீடெங்கும் கமழ்ந்தது. <span class='verseNum'>4</span>இயேசுவின் சீடருள் ஒருவனும் அவரைக் காட்டிக்கொடுக்க இருந்தவனுமான யூதாசு இஸ்காரியோத்து, <span class='verseNum'>5</span>“இந்தத் தைலத்தை முந்நூறு தெனாரியத்துக்கு விற்று, அப்பணத்தை ஏழைகளுக்குக் கொடுத்திருக்கக் கூடாதா?” என்று கேட்டான்.</div><div class='para'> <span class='verseNum'>6</span>ஏழைகள்பால் கொண்டிருந்த அக்கறையினால் அல்ல மாறாக அவன் ஒரு திருடனாய் இருந்ததால்தான் இப்படிக் கேட்டான். பணப்பை அவனிடம் இருந்தது. அதில் போடப்பட்ட பணத்திலிருந்து அவன் எடுத்துக் கொள்வதுண்டு. <span class='verseNum'>7</span>அப்போது இயேசு, <div class='redLetter'>“மரியாவைத் தடுக்காதீர்கள். என் அடக்க நாளை முன்னிட்டு அவர் இதைச் செய்யட்டும்.</div> <span class='verseNum'>8</span><div class='redLetter'>ஏழைகள் உங்களோடு என்றும் இருக்கிறார்கள். ஆனால் நான் உங்களோடு என்றும் இருக்கப்போவதில்லை”</div> என்றார்.</div><h3>இலாசரைக் கொலை செய்யத் திட்டம்</h3><div class='para'> <span class='verseNum'>9</span>இயேசு அங்கு இருப்பதை அறிந்த யூதர்கள் பெருந்திரளாய் வந்தார்கள். அவர்கள் இயேசுவை முன்னிட்டு மட்டும் அல்ல, அவர் உயிர்த்தெழச் செய்திருந்த இலாசரைக் காண்பதற்காகவும் வந்தார்கள். <span class='verseNum'>10</span>ஆதலால் தலைமைக் குருக்கள் இலாசரையும் கொன்றுவிடத் திட்டமிட்டார்கள். <span class='verseNum'>11</span>ஏனெனில் இலாசரின் காரணமாக யூதர்களிடமிருந்து பலர் விலகி இயேசுவிடம் நம்பிக்கை கொண்டனர்.</div><h3>இயேசு வெற்றி ஆர்ப்பரிப்போடு எருசலேமில் நுழைதல்<br/><small>(மத் 21:1 - 11; மாற் 11:1 - 11; லூக் 19:28 - 40)</small></h3><div class='para'> <span class='verseNum'>12</span>மறுநாள் திருவிழாவுக்குப் பெருந்திரளாய் வந்திருந்த மக்கள் இயேசு எருசலேமுக்கு வருகிறார் என்று கேள்வியுற்று, <span class='verseNum'>13</span>குருத்தோலைகளைப் பிடித்துக்கொண்டு அவருக்கு எதிர்கொண்டுபோய், <div class='poem poem1'><p>“ஓசன்னா!* ஆண்டவரின் பெயரால் </p><p> வருகிறவர் போற்றப்பெறுக! </p><p> இஸ்ரயேலின் அரசர் </p><p> போற்றப்பெறுக!”</p></div> என்று சொல்லி ஆர்ப்பரித்தனர். <span class='verseNum'>14-15</span>இயேசு ஒரு கழுதைக் குட்டியைக் கண்டு அதன்மேல் ஏறி அமர்ந்தார். <div class='poem poem1'><p>“மகளே சீயோன், அஞ்சாதே! </p><p> இதோ! உன் அரசர் வருகிறார்; </p><p> கழுதைக் குட்டியின்மேல், </p><p> ஏறி வருகிறார்”</p></div> என்று மறைநூலில் எழுதியுள்ளதற்கேற்ப அவர் இவ்வாறு செய்தார். <span class='verseNum'>16</span>அந்நேரத்தில் அவருடைய சீடர்கள் இச்செயல்களின் பொருளைப் புரிந்து கொள்ளவில்லை. அவரைப்பற்றி மறைநூலில் எழுதப்பட்டிருந்தவாறே இவையனைத்தும் நிகழ்ந்தன என்பது இயேசு மாட்சி பெற்ற பிறகே அவர்கள் நினைவுக்கு வந்தது. <span class='verseNum'>17</span>இறந்து கல்லறையில் வைக்கப்பட்டிருந்த இலாசாரை இயேசு கூப்பிட்டு உயிர்த்தெழச் செய்தபோது அவரோடு இருந்த மக்கள் நடந்ததைக் குறித்துச் சான்று பகர்ந்தனர். <span class='verseNum'>18</span>இயேசு இந்த அரும் அடையாளத்தைச் செய்தார் என்று கேள்வியுற்றதால் மக்கள் திரளாய் அவரை எதிர்கொண்டு சென்றார்கள்.</div><div class='para'> <span class='verseNum'>19</span>இதைக் கண்ட பரிசேயர், “பார்த்தீர்களா! நம் திட்டம் எதுவும் பயனளிக்கவில்லை. உலகமே அவன் பின்னே போய்விட்டது” என்று தங்களிடையே பேசிக்கொண்டார்கள்.</div><h3>கிரேக்கர் இயேசுவைக் காண விரும்புதல்</h3><div class='para'> <span class='verseNum'>20</span>வழிபாட்டுக்காகத் திருவிழாவுக்கு வந்தோருள் கிரேக்கர் சிலரும் இருந்தனர். <span class='verseNum'>21</span>இவர்கள் கலிலேயாவிலுள்ள பெத்சாய்தா ஊரைச் சேர்ந்த பிலிப்பிடம் வந்து, “ஐயா, இயேசுவைக் காண விரும்புகிறோம்” என்று கேட்டுக் கொண்டார்கள்.</div><div class='para'> <span class='verseNum'>22</span>பிலிப்பு அந்திரேயாவிடம் வந்து அதுபற்றிச் சொன்னார்; அந்திரேயாவும் பிலிப்பும் இயேசுவிடம் சென்று அதைத் தெரிவித்தனர். <span class='verseNum'>23</span>இயேசு அவர்களைப் பார்த்து, <div class='redLetter'>“மானிட மகன் மாட்சி பெற வேண்டிய நேரம் வந்துவிட்டது.</div><div class='redLetter'> <span class='verseNum'>24</span>கோதுமை மணி மண்ணில் விழுந்து மடியா விட்டால் அது அப்படியே இருக்கும். அது மடிந்தால்தான் மிகுந்த விளைச்சலை அளிக்கும் என உறுதியாக உங்களுக்குச் சொல்கிறேன். <span class='verseNum'>25</span>தமக்கென்றே வாழ்வோர் தம் வாழ்வை இழந்து விடுவர். இவ்வுலகில் தம் வாழ்வைப் பொருட்டாகக் கருதாதோர் நிலைவாழ்வுக்குத் தம்மை உரியவராக்குவர்.</div> <span class='verseNum'>26</span><div class='redLetter'>எனக்குக் தொண்டு செய்வோர் என்னைப் பின்பற்றட்டும். நான் இருக்கும் இடத்தில் என் தொண்டரும் இருப்பர். எனக்குத் தொண்டு செய்வோருக்குத் தந்தை மதிப்பளிக்கிறார்”</div> என்றார்.</div><h3>மானிட மகன் உயர்த்தப்பட வேண்டும்</h3><div class='para'> <span class='verseNum'>27</span>மேலும் இயேசு, <div class='redLetter'>“இப்போது என் உள்ளம் கலக்கமுற்றுள்ளது. நான் என்ன சொல்வேன்? ‘தந்தையே, இந்த நேரத்திலிருந்து என்னைக் காப்பாற்றும்’ என்பேனோ? இல்லை! இதற்காகத் தானே இந்நேரம்வரை வாழ்ந்திருக்கிறேன்.</div> <span class='verseNum'>28</span><div class='redLetter'>தந்தையே, உம் பெயரை மாட்சிப்படுத்தும்”</div> என்றார். அப்போது வானிலிருந்து ஒரு குரல், “மாட்சிப்படுத்தினேன்; மீண்டும் மாட்சிப்படுத்துவேன்” என்று ஒலித்தது.</div><div class='para'> <span class='verseNum'>29</span>அங்குக் கூட்டமாய் நின்று கொண்டிருந்த மக்கள் அதைக் கேட்டு, “அது இடிமுழக்கம்” என்றனர். வேறு சிலர், “அது வானதூதர் ஒருவர் அவரோடு பேசிய பேச்சு” என்றனர்.</div><div class='para'> <span class='verseNum'>30</span>இயேசு அவர்களைப் பார்த்து, <div class='redLetter'>“இக்குரல் என் பொருட்டு அல்ல, உங்கள் பொருட்டே ஒலித்தது.</div><div class='redLetter'> <span class='verseNum'>31</span>இப்போதே இவ்வுலகு தீர்ப்புக்குள்ளாகிறது; இவ்வுலகின் தலைவன் வெளியே துரத்தப்படுவான்.</div> <span class='verseNum'>32</span><div class='redLetter'>நான் மண்ணிலிருந்து உயர்த்தப்படும் போது அனைவரையும் என்பால் ஈர்த்துக்கொள்வேன்”</div> என்றார். <span class='verseNum'>33</span>தாம் எவ்வாறு இறக்கப்போகிறார் என்பதைக் குறிப்பிட்டே இப்படிச் சொன்னார்.</div><div class='para'> <span class='verseNum'>34</span>மக்கள் கூட்டத்தினர் அவரைப் பார்த்து, “மெசியா என்றும் நிலைத்திருப்பார் எனத் திருச்சட்ட நூலில் கூறியுள்ளதை நாங்கள் கேட்டிருக்கிறோம். அப்படியிருக்க, மானிட மகன் உயர்த்தப்பட வேண்டும் என நீர் எப்படிச் சொல்லலாம்? யார் இந்த மானிடமகன்?” என்று கேட்டனர்.</div><div class='para'> <span class='verseNum'>35</span>இயேசு அவர்களிடம், <div class='redLetter'>“இன்னும் சிறிது காலமே ஒளி உங்களோடு இருக்கும். இருள் உங்கள்மேல் வெற்றி கொள்ளாதவாறு ஒளி உங்களோடு இருக்கும்போதே நடந்து செல்லுங்கள். இருளில் நடப்பவர் எங்கே செல்கிறார் என்பது அவருக்குத் தெரியாது.</div> <span class='verseNum'>36</span><div class='redLetter'>ஒளி உங்களோடு இருக்கும்போதே ஒளியை ஏற்றுக்கொள்ளுங்கள். அப்போது ஒளியைச் சார்ந்தவர்கள் ஆவீர்கள்”</div> என்றார். இப்படிச் சொன்னபின் இயேசு அவர்களிடமிருந்து மறைவாகப் போய்விட்டார்.</div><div class='para'> <span class='verseNum'>37</span>அவர்கள் முன் இயேசு இத்தனை அரும் அடையாளங்களைச் செய்திருந்தும் அவர்கள் அவரிடம் நம்பிக்கை கொள்ளவில்லை. <div class='poem poem1'><p><span class='verseNum'>38</span>“ஆண்டவரே, நாங்கள் </p><p> அறிவித்ததை நம்பியவர் யார்? </p><p> ஆண்டவரின் ஆற்றல் யாருக்கு </p><p> வெளிப்படுத்தப்பட்டது?”</p></div> என்ற இறைவாக்கினர் எசாயாவின் கூற்று இவ்வாறு நிறைவேறியது. <div class='indent'><span class='verseNum'>39-40</span>“அவர்கள் கண்ணால் காணாமலும்,<br/> உள்ளத்தால் உணராமலும்,<br/> மனம்மாறிக் குணமாகமலும் இருக்கும்படி<br/> அவர்களுடைய கண்ணைமூடச் செய்தார்.<br/> உள்ளத்தை மழுங்கச் செய்தார்”</div> என்பது அவர்களால் நம்பமுடியாத காரணத்தை விளக்கும் எசாயாவின் இன்னொரு கூற்று. <span class='verseNum'>41</span>எசாயா மெசியாவின் மாட்சியைக் கண்டதால்தான் அவரைப்பற்றி இவ்வாறு கூறினார்.</div><div class='para'> <span class='verseNum'>42</span>எனினும் தலைவர்களில்கூடப் பலர் இயேசுவிடம் நம்பிக்கை கொண்டனர். ஆனால் பரிசேயருக்கு அஞ்சி அவர்கள் அதை வெளிப்படையாக ஒப்புக்கொள்ளவில்லை. அப்படி ஒப்புகொண்டால் அவர்கள் தொழுகைக் கூடத்திலிருந்து விலக்கி வைக்கப்படுவார்கள். <span class='verseNum'>43</span>அவர்கள் கடவுள் அளிக்கும் பெருமையைவிட மனிதர் அளிக்கும் பெருமையையே விரும்பினார்கள்.</div><h3>தீர்ப்பு அளிப்பது இயேசுவின் வார்த்தை</h3><div class='para'> <span class='verseNum'>44</span>இயேசு உரத்த குரலில் கூறியது: <div class='redLetter'>“என்னிடம் நம்பிக்கை கொள்பவர் என்னிடம் மட்டும் அல்ல, என்னை அனுப்பியவரிடமே நம்பிக்கை கொள்கிறார்.</div><div class='redLetter'> <span class='verseNum'>45</span>என்னைக் காண்பவரும் என்னை அனுப்பியவரையே காண்கிறார். <span class='verseNum'>46</span>என்னிடம் நம்பிக்கை கொள்பவர் இருளில் இராதபடி நான் ஒளியாக உலகிற்கு வந்தேன். <span class='verseNum'>47</span>நான் கூறும் வார்த்தைகளைக் கேட்டும் அவற்றைக் கடைப்பிடியாதவருக்குத் தண்டனைத் தீர்ப்பு வழங்குபவன் நானல்ல. ஏனெனில் நான் உலகிற்குத் தீர்ப்பு வழங்க வரவில்லை; மாறாக அதை மீட்கவே வந்தேன். <span class='verseNum'>48</span>என்னைப் புறக்கணித்து நான் சொல்வதை ஏற்றுக்கொள்ளாதவருக்குத் தீர்ப்பளிக்கும் ஒன்று உண்டு; என் வார்த்தையே அது. இறுதி நாளில் அவர்களுக்கு அது தண்டனைத் தீர்ப்பு அளிக்கும். <span class='verseNum'>49</span>ஏனெனில் நானாக எதையும் பேசவில்லை; என்னை அனுப்பிய தந்தையே நான் என்ன சொல்லவேண்டும், என்ன பேசவேண்டும் என்பதுபற்றி எனக்குக் கட்டளை கொடுத்துள்ளார்.</div> <span class='verseNum'>50</span><div class='redLetter'>அவருடைய கட்டளை நிலை வாழ்வு தருகிறது என்பது எனக்குத் தெரியும். எனவே நான் சொல்பவற்றையெல்லாம் தந்தை என்னிடம் கூறியவாறே சொல்கிறேன்”</div>.<hr/><span class='footnote'>12:3 ஒரு லித்ரா என்பது கிரேக்க பாடம்.</span> <span class='footnote'>12:13 ‘ஓசன்னா’ என்னும் எபிரேயச் சொல்லுக்கு ‘விடுவித்தருளும்’ என்பது பொருள். ஆனால் எபிரேய வழக்கில் வாழ்த்தைத் தெரிவிக்கும் சொல்லாகவும் அது அமைந்தது.</span> 
				</div>
			</section>
			<!-- Footer -->
<footer id="footer">
	<div class="container">
		<div class="row">
			<section class="4u 6u(medium) 12u$(small)">
				<h3>Partners</h3>
				<p></p>
				<ul class="alt">
				
				<li>Currently No one... :( But you can be the first. <a href="http://web.madharasan.com/contact" target="_blank">Drop me a line..</a> :)</a></li>
				</ul>
			</section>
			<section class="4u 6u$(medium) 12u$(small)">
				<h3>Inspired By</h3>
				<p>The following were the source of inspiration for this project:</p>
				<ul class="alt">
					
					<li><a href="https://www.youtube.com/watch?v=tu4t9FKn9M4">Why Bible Typography Matters?</a> &ndash; Mark L. Ward, Jr</li>
					<li><a href="http://www.bibledesignblog.com/">Bible Design Blog</a> &ndash; J. Mark Bertrand</li>
					<li><a href="http://www.bibliotheca.co/">BIBLIOTHECA</a> &ndash; Adam Lewis Greene</li>
					
				</ul>
			</section>
			<section class="4u$ 12u$(medium) 12u$(small)">
				<h3>Connect with Us</h3>
				<ul class="icons">
				<li><a href="https://facebook.com/Thiruviviliam" class="icon rounded fa-facebook" target="_blank"><span class="label">Facebook</span></a></li>
				<li><a href="https://github.com/jayarathina/Tamil-Bible-Database" class="icon rounded fa-github" target="_blank"><span class="label" >Github</span></a></li>
				</ul>
				<h3>Author</h3>
				<ul class="icons">
					<li><a href="http://madharasan.com/" class="icon rounded fa-user" target="_blank"><span class="label">WebPage</span></a></li>
					<li><a href="https://facebook.com/jayarathina" class="icon rounded fa-facebook" target="_blank"><span class="label">Facebook</span></a></li>
					<li><a href="http://web.madharasan.com/contact" class="icon rounded fa-envelope-o" target="_blank"><span class="label">Contact</span></a></li>
				</ul>
				<img src="../webincludes/images/publicdomain.png" height='50px' align="bottom" />
			</section>
		</div>
		<ul class="copyright">
			<li>
				<a href="#" class="icon fa-thumbs-up"><span class="label">Copyfree</span></a>
				No rights reserved.
			</li>
			<li>
				<a href='../terms.html'>Terms and Conditions</a>
			</li>		</ul>
	</div>
	
<!-- Start of StatCounter Code for Default Guide -->
<script type="text/javascript">
var sc_project=10337712; 
var sc_invisible=1; 
var sc_security="9cf0800b"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/free-web-stats/"
target="_blank"><img class="statcounter"
src="http://c.statcounter.com/10337712/0/9cf0800b/1/"
alt="free web stats"></a></div></noscript>
<!-- End of StatCounter Code for Default Guide -->
</footer>	</body>
</html>