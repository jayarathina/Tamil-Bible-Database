<!DOCTYPE html>
<html lang="ta">
	<head>
		<meta charset="UTF-8">
		<title>திருவெளிப்பாடு - அதிகாரம் 22</title>
		<meta http-equiv="content-type" content="text/html; charset=utf-8" />
<meta name="description" content="திருவிவிலியம் பொது மொழிபெயர்ப்பை இணையத்தில் உரை திருத்த ஒரு கூட்டு முயற்சி. Tamil Bible MySQL Database in Unicode" />
<meta name="keywords" content="திருவிவிலியம், தமிழ் விவிலியம், திருவிவிலியம் பொது மொழிபெயர்பு, கத்தோலிக்க விவிலியம், Tamil Bible, Tamil Catholic Bible, TNBCLC Bible" />

<script src="../webincludes/js/jquery.min.js"></script>
<script src="../webincludes/js/skel.min.js"></script>
<script src="../webincludes/js/skel-layers.min.js"></script>
<script src="../webincludes/js/init.js"></script>

<link rel="stylesheet" href="../webincludes/css_/all.css" />

<noscript>
	<link rel="stylesheet" href="../webincludes/css/skel.css" />
	<link rel="stylesheet" href="../webincludes/css/style.css" />
	<link rel="stylesheet" href="../webincludes/css/style-xlarge.css" />
</noscript>

<script type="text/javascript">
initSettings('webincludes');
</script>		<link rel="stylesheet" type="text/css" href="../webincludes/css_/chapter.css">
	</head>
	<body>
		<div id="ld1"></div>
<script type="text/javascript">
$("#ld1").addClass("loader");
</script>
<!-- Header -->
<header id="header">
	<h1>திருவிவிலியம்</h1>
	<nav id="nav">
		<ul>
			<li><a href="../index.html">முகப்பு</a></li>
			<li><a href="../toc.html">அட்டவணை</a></li>
			<li><a href="../doc1.html">Help</a></li>
			<li><a href="http://bible.madharasan.com/login.html">Login</a> / <a href="http://bible.madharasan.com/register.html">Signup</a></li>
		</ul>
	</nav>
</header>		<!-- Main -->
			<section id="main" class="wrapper">
				<div class="container">

					<header class="major">
						<h3>திருவெளிப்பாடு - 22</h3>
						<p>
															<a href='1.html'>1</a>
															<a href='2.html'>2</a>
															<a href='3.html'>3</a>
															<a href='4.html'>4</a>
															<a href='5.html'>5</a>
															<a href='6.html'>6</a>
															<a href='7.html'>7</a>
															<a href='8.html'>8</a>
															<a href='9.html'>9</a>
															<a href='10.html'>10</a>
															<a href='11.html'>11</a>
															<a href='12.html'>12</a>
															<a href='13.html'>13</a>
															<a href='14.html'>14</a>
															<a href='15.html'>15</a>
															<a href='16.html'>16</a>
															<a href='17.html'>17</a>
															<a href='18.html'>18</a>
															<a href='19.html'>19</a>
															<a href='20.html'>20</a>
															<a href='21.html'>21</a>
															<a href='22.html'>22</a>
													</p>
					</header>
					
					<div class='para'> <span class='verseNum'>1</span>பின்பு அந்த வானதூதர் வாழ்வு அளிக்கும் தண்ணீர் ஓடிக்கொண்டிருந்த ஓர் ஆற்றை எனக்குக் காட்டினார். அது பளிங்குபோல் ஒளிர்ந்தது. அது கடவுளும் ஆட்டுக்குட்டியும் வீற்றிருந்த அரியணையிலிருந்து புறப்பட்டு, <span class='verseNum'>2</span>நகரின் தெரு நடுவே பாய்ந்தோடியது. ஆற்றின் இரு மருங்கும் வாழ்வுதரும் மரம் இருந்தது. மாதத்திற்கு ஒருமுறையாக அது ஆண்டுதோறும் பன்னிரு முறை கனி தரும். அதன் இலைகள் மக்களினங்களைக் குணப்படுத்தக் கூடியவை. <span class='verseNum'>3</span>சாபத்துக்கு உள்ளானது எதுவும் நகரில் இராது. கடவுளும் ஆட்டுக்குட்டியும் வீற்றிருக்கும் அரியணை அங்கு இருக்கும். கடவுளின் பணியாளர்கள் அவரை வழிபடுவார்கள்; <span class='verseNum'>4</span>அவரது முகத்தைக் காண்பார்கள். அவரது பெயர் அவர்களுடைய நெற்றியில் எழுதப்பட்டிருக்கும். <span class='verseNum'>5</span>இனி இரவே இராது. விளக்கின் ஒளியோ கதிரவனின் ஒளியோ அவர்களுக்குத் தேவைப்படாது. ஏனெனில் கடவுளாகிய ஆண்டவர் அவர்கள் மீது ஒளி வீசுவார்; அவர்கள் என்றென்றும் ஆட்சிபுரிவார்கள்.</div><h3>கிறிஸ்துவின் வருகை</h3><div class='para'> <span class='verseNum'>6</span>பின்னர் அந்த வானதூதர் என்னிடம், “இவ்வாக்குகள் நம்பத்தக்கவை, உண்மையுள்ளவை. விரைவில் நிகழவேண்டியவற்றைத் தம் பணியாளர்களுக்குக் காட்டுமாறு, இறைவாக்கினரைத் தூண்டியெழுப்பும் கடவுளாகிய ஆண்டவர் தம் வானதூதரை அனுப்பினார்.</div><div class='para'> <span class='verseNum'>7</span>இதோ! நான் விரைவில் வருகிறேன்” என்றார். இந்த நூலில் உள்ள இறைவாக்குகளைக் கடைப்பிடிப்போர் பேறுபெற்றோர்.</div><div class='para'> <span class='verseNum'>8</span>யோவானாகிய நானே இவற்றையெல்லாம் கண்டேன், கேட்டேன். அப்பொழுது இவற்றை எனக்குக் காட்டிய வானதூதரை வணங்கும் பொருட்டு அவருடைய காலடியில் விழுந்தேன். <span class='verseNum'>9</span>அவரோ என்னிடம், “வேண்டாம். உனக்கும் இறைவாக்கினர்களான உன் சகோதரர் சகோதரிகளுக்கும், இந்த நூலில் உள்ள வாக்குகளைக் கடைப்பிடிப்போருக்கும் நான் உடன் பணியாளனே. கடவுளை மட்டுமே நீ வணங்க வேண்டும்” என்றார். <span class='verseNum'>10</span>அவர் தொடர்ந்து என்னிடம் பின்வருமாறு கூறினார்: “இந்த நூலில் உள்ள இறைவாக்குகளை முத்திரையிட்டு வைக்காதே; இதோ! காலம் நெருங்கி வந்துவிட்டது. <span class='verseNum'>11</span>இதற்கிடையில், தீங்குபுரிவோர் தீங்குபுரிந்து கொண்டே இருக்கட்டும்; இழுக்கானவற்றைச் செய்வோர் இழுக்கானவற்றைச் செய்து கொண்டே இருக்கட்டும்; தூயோர் தூய்மையானவற்றைச் செய்துகொண்டே இருக்கட்டும்.</div><div class='para'> <span class='verseNum'>12</span>“இதோ! நான் விரைவில் வருகிறேன். அவரவர் செயலுக்கு ஏற்ப அவரவருக்கு நான் அளிக்கவிருக்கின்ற கைம்மாறு என்னிடம் உள்ளது. <span class='verseNum'>13</span>அகரமும் னகரமும், முதலும் இறுதியும், தொடக்கமும் முடிவும் நானே.</div><div class='para'> <span class='verseNum'>14</span>“தங்கள் ஆடைகளைத் துவைத்துக் கொண்டோர் பேறுபெற்றோர். வாழ்வு தரும் மரத்தின்மீது அவர்களுக்கு உரிமை உண்டு. அவர்கள் வாயில்கள் வழியாக நகருள் நுழைவார்கள். <span class='verseNum'>15</span>நடத்தைகெட்டோர்,* சூனியக்காரர், பரத்தைமையில் ஈடுபடுவோர், கொலையாளிகள், சிலைவழிபாட்டினர், பொய்ம்மை நாடி அதன்படி நடப்போர் ஆகிய அனைவரும் அதில் நுழைய மாட்டார்கள்.</div><h2>10. முடிவுரை</h2><h3></h3><div class='para'> <span class='verseNum'>16</span>“திருச்சபைகளுக்காக உங்கள்முன் இவ்வாறு சான்று பகருமாறு இயேசுவாகிய நான் என் வானதூதரை அனுப்பியுள்ளேன். தாவீதின் குலக்கொழுந்தும், வழித்தோன்றலும் நானே! ஒளிபடைத்த விடிவெள்ளியும் நானே!” <span class='verseNum'>17</span>தூய ஆவியாரும் ஆட்டுக்குட்டியின் மணமகளும் சேர்ந்து, “வருக! வருக!” என்கிறார்கள். இதைக் கேட்போரும், “வருக! வருக!” எனச் சொல்லட்டும். தாகமாய் இருப்போர் என்னிடம் வரட்டும்; விருப்பம் உள்ளோர் வாழ்வு தரும் தண்ணீரை இலவசமாய்க் குடிக்கட்டும்.”</div><div class='para'> <span class='verseNum'>18</span>இந்த நூலில் உள்ள இறைவாக்குகளைக் கேட்போர் அனைவரையும் யோவானாகிய நான் எச்சரிப்பது யாதெனில்: இந்த இறைவாக்குகளோடு எதையாவது யாரேனும் சேர்த்தால், இந்நூலில் எழுதப்பட்டுள்ள வாதைகள் அவர்களை வந்தடையுமாறு கடவுள் செய்வார். <span class='verseNum'>19</span>இந்த நூலில் உள்ள இறைவாக்குகளுள் எதையாவது யாரேனும் எடுத்து விட்டால், இந்த நூலில் எழுதப்பட்டுள்ள வாழ்வு தரும் மரத்தினின்றும் திருநகரினின்றும் அவர்களுக்குரிய பங்கைக் கடவுள் எடுத்துவிடுவார்.</div><div class='para'> <span class='verseNum'>20</span>இவற்றுக்குச் சான்று பகர்பவர், “ஆம், விரைவாகவே வருகிறேன்” என்கிறார். ஆமென். ஆண்டவராகிய இயேசுவே, வாரும்.</div><div class='para'> <span class='verseNum'>21</span>ஆண்டவராகிய இயேசுவின் அருள் அனைவரோடும் இருப்பதாக!<hr/><span class='footnote'>22:2 ‘நகரின் தெரு நடுவிலும் ஆற்றின் இரு மருங்கிலும் வாழ்வு தரும் மரங்கள் இருந்ததன’ என்றும் மொழிபெயர்க்கலாம்.</span> <span class='footnote'>22:15 ‘நாய்கள்’ என்பது மூலப்பாடம்.</span> 
				</div>
			</section>
			<!-- Footer -->
<footer id="footer">
	<div class="container">
		<div class="row">
			<section class="4u 6u(medium) 12u$(small)">
				<h3>Partners</h3>
				<p></p>
				<ul class="alt">
				
				<li>Currently No one... :( But you can be the first. <a href="http://web.madharasan.com/contact" target="_blank">Drop me a line..</a> :)</a></li>
				</ul>
			</section>
			<section class="4u 6u$(medium) 12u$(small)">
				<h3>Inspired By</h3>
				<p>The following were the source of inspiration for this project:</p>
				<ul class="alt">
					
					<li><a href="https://www.youtube.com/watch?v=tu4t9FKn9M4">Why Bible Typography Matters?</a> &ndash; Mark L. Ward, Jr</li>
					<li><a href="http://www.bibledesignblog.com/">Bible Design Blog</a> &ndash; J. Mark Bertrand</li>
					<li><a href="http://www.bibliotheca.co/">BIBLIOTHECA</a> &ndash; Adam Lewis Greene</li>
					
				</ul>
			</section>
			<section class="4u$ 12u$(medium) 12u$(small)">
				<h3>Connect with Us</h3>
				<ul class="icons">
				<li><a href="https://facebook.com/Thiruviviliam" class="icon rounded fa-facebook" target="_blank"><span class="label">Facebook</span></a></li>
				<li><a href="https://github.com/jayarathina/Tamil-Bible-Database" class="icon rounded fa-github" target="_blank"><span class="label" >Github</span></a></li>
				</ul>
				<h3>Author</h3>
				<ul class="icons">
					<li><a href="http://madharasan.com/" class="icon rounded fa-user" target="_blank"><span class="label">WebPage</span></a></li>
					<li><a href="https://facebook.com/jayarathina" class="icon rounded fa-facebook" target="_blank"><span class="label">Facebook</span></a></li>
					<li><a href="http://web.madharasan.com/contact" class="icon rounded fa-envelope-o" target="_blank"><span class="label">Contact</span></a></li>
				</ul>
				<img src="../webincludes/images/publicdomain.png" height='50px' align="bottom" />
			</section>
		</div>
		<ul class="copyright">
			<li>
				<a href="#" class="icon fa-thumbs-up"><span class="label">Copyfree</span></a>
				No rights reserved.
			</li>
			<li>
				<a href='../terms.html'>Terms and Conditions</a>
			</li>		</ul>
	</div>
	
<!-- Start of StatCounter Code for Default Guide -->
<script type="text/javascript">
var sc_project=10337712; 
var sc_invisible=1; 
var sc_security="9cf0800b"; 
var scJsHost = (("https:" == document.location.protocol) ?
"https://secure." : "http://www.");
document.write("<sc"+"ript type='text/javascript' src='" +
scJsHost+
"statcounter.com/counter/counter.js'></"+"script>");
</script>
<noscript><div class="statcounter"><a title="free web stats"
href="http://statcounter.com/free-web-stats/"
target="_blank"><img class="statcounter"
src="http://c.statcounter.com/10337712/0/9cf0800b/1/"
alt="free web stats"></a></div></noscript>
<!-- End of StatCounter Code for Default Guide -->
</footer>	</body>
</html>